---
title: Puntuación
author: Ismael Rodríguez
date: 2022-02-05
category: Jekyll
layout: post
---

A documentación complementaria presentarase electronicamente utilizando
calquera procedemento de copia dixitalizada do documento orixinal e empregando o 
formato de arquivo PDF.

As solicitudes deberán presentarse no prazo de dez días hábiles contados a partir 
do seguinte ao da publicación do anuncio desta convocatoria no Diario Oficial de Galicia 
(DOG).

As persoas aspirantes deberán aboar á USC dentro do prazo de solicitude, por cada 
concurso en que soliciten participar, a cantidade de 44,17 euros en concepto de dereitos 
de exame

Documentación:

a) Copia dixitalizada en formato PDF do documento nacional de identidade, pasaporte 
ou documento acreditativo da nacionalidade.
b) Copia dixitalizada en formato PDF do título universitario oficial que se requira para a 
categoría de profesorado asociado. 
c) as persoas aspirantes deberán acreditar o 
coñecemento das dúas linguas oficiais na Universidade de Santiago de Compostela, de 
conformidade co establecido na lexislación vixente. As persoas que sexan nacionais de Estados que teñen o español como 
lingua oficial non terán que acreditar o seu coñecemento. A acreditación do 
coñecemento do idioma galego farase mediante o certificado de lingua galega CELGA3 
ou equivalente

Actividade desenvolvida no sector privado ou en empresas/fundacións do sector 
público:
1) As persoas traballadoras por conta allea deberán achegar a seguinte documentación: 
- Copia dixitalizada en formato PDF do contrato de traballo legalizado. 
- Copia dixitalizada en formato PDF do documento xustificativo do período de 
permanencia en situación de alta no Réxime Xeral da Seguridade Social (vida laboral). 

4.3. Acreditación de méritos e historial académico
Os méritos deberán estar debidamente acreditados a través de copias dixitalizadas en 
formato PDF, relacionados individualmente e anexados no apartado correspondente da 
aplicación de concurso, segundo o indicado no anexo II.




5. Admisión de aspirantes
5.1. Rematado o prazo de presentación de solicitudes, nun prazo máximo de dez días 
hábiles, a Vicerreitoría de Profesorado publicará no taboleiro electrónico da USC 
(https://sede.usc.es/sede/publica/taboleiro/inicio.htm) unha resolución que aprobe a 
lista provisional de aspirantes admitidos e excluídos, coa indicación, se é o caso, das 
causas de exclusión.
5.2. Contra esta resolución, e nun prazo máximo de cinco días hábiles contados a partir 
do día seguinte ao da publicación no taboleiro electrónico da USC, as persoas 
interesadas poderán presentar unha reclamación perante o reitor para emendaren os 
defectos que motivaron a exclusión ou omisión da dita listaxe. Se non o fan, serán 
excluídos definitivamente do proceso selectivo sen teren dereito á devolución das taxas 
aboadas




b) A segunda fase será obrigatoria e consistirá na presentación oral por parte das 
persoas candidatas, durante un tempo máximo de vinte minutos, dun proxecto de 
actividades docentes, que deberá corresponder á materia indicada na convocatoria ou, 
de non indicarse ningunha, a unha materia obrigatoria ou de formación básica da 
especialidade de coñecemento a que se adscriba a praza, das cursadas para a 
obtención de títulos de carácter oficial de grao na USC. Con anterioridade ao inicio da 
proba, as persoas aspirantes deberán entregar aos membros da comisión un resumo 
ou esquema do seu proxecto


A comisión debaterá coas persoas aspirantes sobre o contido da súa exposición por un 
tempo máximo de corenta e cinco minutos. A comisión valorará esta presentación tendo 
en conta os contidos e o dominio da materia, a claridade expositiva e a capacidade de 
resposta do candidato ás cuestións que se lles formulen. 
Para realizaren a presentación, as persoas aspirantes poderán utilizar un proxector de 
vídeo e un ordenador. De precisaren algún outro material de apoio ou ferramenta
informática, deberán indicalo con antelación suficiente á persoa que ocupe a presidencia 
da comisión





Nº de Concurso: 47HS/24-25 
Dedicación: P3 
Nº de Prazas: 1(HS0129) 
Área de coñecemento: Ciencia da Computación e Intelixencia Artificial 
Departamento: Electrónica e Computación 
Perfil: Proxecto Integrador de IA I (G4121352) 
Titulación: Licenciado/a en Informática, Enxeñaría Informática, Física-especialidade electrónica. Graduado en Intelixencia Artificial e Enxeñaría Informática ou equivalentes 
Centro: Escola Técnica Superior de Enxeñaría 
Localidade: Santiago de Compostela




Valoración:


1. Rendemento académico. A valoración máxima será de 10 puntos.
1.1. A valoración máxima será de 4 puntos. Nesta epígrafe só será valorada 
unha única titulación de grao e máster, ou ben de licenciatura.
 Certificación académica dos estudos universitarios oficiais realizados en que consten 
as titulacións cursadas e as cualificacións recibidas en cada unha das materias. 
Nos casos particulares en que o acceso á licenciatura, arquitectura ou enxeñaría se 
producise a partir dunha titulación de diplomatura ou de enxeñaría ou arquitectura 
técnica, deberase achegar, ademais, a correspondente certificación académica destes 
outros estudos cos mesmos requisitos indicados anteriormente.

1.2. Doutoramento. A valoración máxima será de 4 puntos e realizarase de acordo coas 
seguintes táboas de equivalencias: sobresaliente cum laude (4 puntos), sobresaliente (3 
puntos), notable (2 puntos), aprobado (1 punto).
- Copia do título universitario oficial de doutor/a ou copia da declaración de equivalencia 
ao nivel académico de doutor conforme á disposición adicional segunda do Real Decreto 
889/2022, de 18 de outubro.
- Certificación en que consten o título da tese, o departamento ou programa de 
doutoramento en que foi realizada e a cualificación obtida. Para acreditar estes datos 
poderase utilizar tamén a ficha correspondente da base de datos de teses de 
doutoramento (TESEO) do Ministerio de Educación 
(https://www.educacion.gob.es/teseo/irgestionarconsulta.do)

1.3. Premios extraordinarios de grao, máster, licenciatura ou doutoramento, mencións de 
doutoramento internacional e outras mencións de calidade correspondentes aos títulos 
alegados en 1.1 e 1.2. A valoración máxima será de 2 puntos.
Os premios e mencións deberán acreditarse mediante a certificación pertinente.

2. Postos desempeñados no ámbito da universidade ou de organismos públicos de 
investigación. A valoración máxima será de 15 puntos. Valoraranse unicamente os 
méritos acreditados nos dez anos anteriores á convocatoria do concurso, tomando como 
data de referencia a de remate do período de presentación de solicitudes.


2.3. Bolsas e contratos de investigación predoutorais. Valoraranse unicamente as bolsas 
e contratos obtidos no marco de programas competitivos de recursos humanos, en 
programas propios das universidades e programas de ámbito autonómico, estatal ou 
internacional: 0,75 puntos por ano, ata un máximo de 3 puntos.
As bolsas e contratos predoutorais acreditaranse mediante unha copia do contrato ou 
do documento de concesión por parte do organismo financiador e unha certificación 
emitida polo centro ou institución receptora en que consten as datas do seu inicio e 
finalización, e a área de coñecemento a que se adscribe a bolsa ou contrato.

2.5. Colaboración na actividade docente universitaria. Nesta epígrafe valorarase 
unicamente a actividade como colaborador docente ou titor clínico en titulacións oficiais 
ao abeiro da disposición adicional primeira dos estatutos da USC ou figura equivalente 
noutras universidades públicas, a actividade como titor ou colaborador profesional externo 
en prácticas de titulacións oficiais realizadas en institucións públicas ou privadas, e a 
actividade de titorización de estudantes en titulacións oficiais impartidas por universidades 
a distancia e on line: ata 1 punto por ano, cun máximo de 10 puntos


2.7. Dirección ou codirección de traballos académicos, como teses de doutoramento, 
traballos de fin de grao e máster ou proxectos de fin de carreira: ata 1 punto por traballo, 
ata un máximo de 5 puntos.

Certificación expedida polo órgano competente da universidade en que consten o 
número de traballos dirixidos ou codirixidos, o tipo de traballo a que corresponde cada 
un, a función realizada e a data de presentación.

4. Experiencia investigadora. A valoración máxima será de 15 puntos. Valoraranse 
unicamente méritos acreditados nos dez anos anteriores á convocatoria do concurso,

4.1. Publicacións científicas. A valoración máxima será de 10 puntos. As persoas 
candidatas poderán achegar un máximo de dez publicacións, cada unha das cales poderá 
ser valorada cun máximo de 1 punto. Entre as contribucións achegadas as persoas 
candidatas poderán incluír como máximo tres publicadas cunha anterioridade de máis de 
dez anos con respecto á convocatoria

No caso de publicacións accesibles a través de repositorios, indicarase a través da 
aplicación de concursos a ligazón á páxina correspondente.
No caso de artigos e capítulos de libros, achegarase un pdf co texto íntegro ou, en todo 
caso, coa copia da primeira e da última páxina. Se non figura na primeira páxina a 
información relativa ao título e número da revista ou ao título do volume, engadiranse 
copias das páxinas do índice ou da portada en que figuren o ISSN ou o ISBN, segundo 
corresponda


4.2. Participación en congresos e reunións científicas. A valoración máxima será de 2 
puntos. As persoas candidatas poderán achegar un máximo de cinco participacións, cada 
unha das cales poderá ser valorada cun máximo de 0,4 puntos.

No caso de traballos publicados, indicarase a través da aplicación de concursos a
ligazón a un repositorio dixital en que se encontre o texto ou ben achegarase un pdf co 
texto íntegro ou, en todo caso, coa portada, índice e créditos da editorial e primeira e 
última páxinas da contribución. 

4.3. Participación como investigador/a principal ou como investigador/a en proxectos de 
investigación competitivos de ámbito autonómico, estatal ou internacional. A valoración 
máxima será de 1 punto

4.5. Estadías de investigación. A valoración máxima será de 0,5 puntos. As persoas 
candidatas poderán achegar un máximo de tres estadías, que serán valoradas en función 
da súa duración, a razón de 0,1 puntos por mes.
Documentación en que o centro receptor constate a realización da estadía, as súas 
datas de inicio e finalización e a actividade desenvolvida

5. Experiencia profesional: ata 5 puntos por ano ata un máximo de 50 puntos
- Copia dixitalizada en formato PDF do contrato de traballo legalizado.
- Copia dixitalizada en formato PDF do documento xustificativo do período de 
permanencia en situación de alta no réxime xeral da Seguridade Social (Vida laboral).

6. Outros méritos non valorables en epígrafes anteriores. A valoración máxima será de 5 
puntos. As persoas candidatas poderán elixir un máximo de sete ítems


a) Coñecemento de linguas estranxeiras. Por este concepto, valorarase o coñecemento 
de cada lingua de acordo coas seguintes puntuacións: nivel C2 do MCER, 1 punto; nivel 
C1 do MCER, 0,8 puntos;

b) Outras titulacións universitarias oficiais, que se valorarán a razón de 1 punto pola 
posesión dun título oficial de grao ou licenciatura e 0,5 puntos pola posesión dun título
oficial de máster ou diplomatura.

7. Proxecto de actividades docentes. A valoración máxima será de 20 puntos
